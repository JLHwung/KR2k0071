# -*- mode: mandoku-view; -*-
#+TITLE: 吳中水利全書
#+DATE: 2015-08-24 22:44:02.641520
#+PROPERTY: ID KR2k0071
#+PROPERTY: BASEEDITION WYG    
#+PROPERTY: JUAN 卷二 
<pb:KR2k0071_WYG_002-1a>¶
欽定四庫全書¶
　呉中水利全書卷二　　　明　張國維　撰¶
　　圖(系説/)¶
　呉水以震澤為腹三江為腸胃海壖為尾閭兹卷繪¶
　圖首太湖全區而踵之以五邑治湖分界次呉淞次¶
　婁江又次白茆蓋東江塞而并出口於呉淞若白茆¶
　最稱要害僻在東北不可不顯揭之次沿海次沿江¶
　皆辨析港脈呉中諸水唯海容受而江所洩納北西¶
<pb:KR2k0071_WYG_002-1b>¶
　二境近地渾潮總亦㑹歸於海云¶
<pb:KR2k0071_WYG_002-2a>¶
¶
<pb:KR2k0071_WYG_002-3a>¶
　　　太湖全圖説¶
太湖廣三萬六千頃東西凡二百里南北一百二十里¶
周五百里中有山七十二襟帶蘇湖常三州東南之水¶
皆滙於此在禹貢曰震澤周禮爾雅竝曰具區左傳曰¶
笠澤國語史記曰五湖五湖之説又互異張勃呉錄云¶
周行五百里故名五湖虞翻云東通淞江南通霅溪西¶
通荆溪北通滆湖東通韭溪故謂之五湖陸龜蒙云太¶
湖上禀咸池五車之氣一水五名今湖中亦自有五湖¶
<pb:KR2k0071_WYG_002-3b>¶
自莫釐山與徐侯山相值者為菱湖莫釐之西與菱湖¶
通者曰莫湖東逼胥山者曰胥湖長山之東曰游湖長¶
山北連無錫㟁渚者曰貢湖五湖之外别有景湖夫差¶
山東曰梅梁湖杜圻之西魚查之東曰金鼎湖林屋之¶
東曰東臯里湖其浸通謂之太湖西納建康常潤宣歙¶
霅苕諸水皆太湖之源東挾蘇松湖泖塘浦以抵海皆¶
太湖之委¶
<pb:KR2k0071_WYG_002-4a>¶
¶
<pb:KR2k0071_WYG_002-5a>¶
¶
<pb:KR2k0071_WYG_002-6a>¶
¶
<pb:KR2k0071_WYG_002-7a>¶
¶
<pb:KR2k0071_WYG_002-8a>¶
¶
<pb:KR2k0071_WYG_002-9a>¶
　　　太湖沿境水口分圖説¶
太湖周環跨三郡七邑受來源之水俱從宜興之百瀆¶
長興之二十四瀆烏程之三十六瀆呉江之七十二漊¶
吐納焉而導湖水以入海者則呉江之長橋葉港曹家¶
港王家溪港震澤湖雪落港坍闕口直瀆韭溪白龍橋¶
七里港等呉縣之鮎魚口麫杖港新涇港莫舍漊胥浦¶
香山港塘橋港烏角溪無錫之新安溪赤城溪洪丘渰¶
呉塘門獨山門浦嶺門閭江口武進之南䢴溝白射山¶
<pb:KR2k0071_WYG_002-9b>¶
河薛堰水路港秦村港下埠港宜興之横塘陽溪大浦¶
東蠡河塘港皆繇湖入海之口而入呉淞江東流者尤¶
為𦂳要勿容湮淤故將沿湖曲折分境各肖方位摹寫¶
成圖辨别出口之水其流行脈絡首卷内臨湖郡邑分¶
合圖幅甚詳兹皆略也烏程長興不載以𨽻浙省而全¶
書之纂止四郡耳¶
<pb:KR2k0071_WYG_002-10a>¶
¶
<pb:KR2k0071_WYG_002-11a>¶
¶
<pb:KR2k0071_WYG_002-12a>¶
¶
<pb:KR2k0071_WYG_002-13a>¶
¶
<pb:KR2k0071_WYG_002-14a>¶
¶
<pb:KR2k0071_WYG_002-15a>¶
¶
<pb:KR2k0071_WYG_002-16a>¶
¶
<pb:KR2k0071_WYG_002-17a>¶
¶
<pb:KR2k0071_WYG_002-18a>¶
　¶
　¶
　¶
　¶
　¶
　¶
　¶
　¶
<pb:KR2k0071_WYG_002-18b>¶
　　　呉淞江全圖說¶
呉淞江一名松陵江即禹貢三江之一也跨呉江長洲¶
崑山青浦嘉定上海六縣横亘二百六十里自垂虹橋¶
順流東下至尹山再北流至甫里東流至澱湖合北趙¶
屯浦東顧㑹浦崧子浦盤龍浦凡五湖而至宋家橋東¶
南流與黄浦㑹而遞迤出海自東江廢只此與婁江為¶
東南水利之大闗要今呉淞自崑山以東並湮塞而水¶
患莫救全書所載首重此江兹不煩贅説¶
<pb:KR2k0071_WYG_002-19a>¶
¶
<pb:KR2k0071_WYG_002-20a>¶
¶
<pb:KR2k0071_WYG_002-21a>¶
¶
<pb:KR2k0071_WYG_002-22a>¶
¶
<pb:KR2k0071_WYG_002-23a>¶
¶
<pb:KR2k0071_WYG_002-24a>¶
¶
<pb:KR2k0071_WYG_002-25a>¶
¶
<pb:KR2k0071_WYG_002-26a>¶
　　　婁江全圖説¶
婁江一名下江相傳亦禹貢三江之一也自蘇城婁闗¶
而東歴崑山太倉直達劉家港入海凡一百八十里兩¶
㟁港脈如蛇足專受震澤西來諸水或繇陸涇壩沙湖¶
夷亭真義浦或繇呉淞江界浦或繇小虞浦或繇新洋¶
江而入謂之南路水或繇官瀆出陽城湖東行至傀儡¶
巴城等湖蕩出真義十五淹髙墟等港而入謂之北路¶
水今呉淞湮淤而南水汎濫白茆七浦阻塞而北水横¶
<pb:KR2k0071_WYG_002-26b>¶
驅夫此婁江一線能盡納東南數郡之水為尾泄乎況¶
在勝國時開海運萬艘經行朱清力為疏導入我明間¶
事畚鍤今淺狹處漸亦澁流矣此東南之命脈司水者¶
亟宜究心又名至和塘此宋丘與權所築北堤起婁闗¶
抵崑山止俗乃襲訛即太倉城中横河猶稱至和塘失¶
攷甚矣婁江出海東口曰劉家港亦屬無據姑從之¶
<pb:KR2k0071_WYG_002-27a>¶
¶
<pb:KR2k0071_WYG_002-28a>¶
¶
<pb:KR2k0071_WYG_002-29a>¶
　　　白茆港全圖説¶
白茆港在蘇郡東北自常熟縣城東南迎春門起至於¶
海長亘八十里具區水從長洲無錫順流而下如元和¶
塘如陽城等湖㑹趨華蕩昆尚二湖者並驅白茆以出¶
則白茆之闗繫殆不亞于呉淞婁江古今人言之甚悉¶
蓋白茆一港雖僅在常熟轄境而綱維數郡之水利歴¶
追往時疏導亦協濟興工今湮没占佃木棉旱菽涓流¶
不通虞邑士庶目擊眉攢而鄰境不察猶秦越視也唯¶
<pb:KR2k0071_WYG_002-29b>¶
經國之君子庸心水政叩九閽䇿當道嘗牘滿公車字¶
字嘔血試閲斯圖港旁之支脈如鱗如翼洪流不貫不¶
將仍反内境為壑乎¶
<pb:KR2k0071_WYG_002-30a>¶
¶
<pb:KR2k0071_WYG_002-31a>¶
¶
<pb:KR2k0071_WYG_002-32a>¶
¶
<pb:KR2k0071_WYG_002-33a>¶
¶
<pb:KR2k0071_WYG_002-34a>¶
¶
<pb:KR2k0071_WYG_002-35a>¶
¶
<pb:KR2k0071_WYG_002-36a>¶
　　　沿海納潮洩水港浦圖¶
東呉雖澤國凡瀕海處則皆岡磧而髙水勢偃仰不瀉¶
大禹乃斷岡身為三江以通流出海為縱浦横塘以掣¶
流入江上下相承水繇中駛罔有散漫繇是田以圩分¶
圩以字别棊布繩聨縱横相望可為澇備自秦漢患海¶
溢而築塘為捍從浙境海寧縣而來入直𨽻境金絲娘¶
港之東自南迤東皆屬松郡按古之東江久為塘障今¶
松郡水統㑹黄浦而趨呉淞唯塘内諸港之迹猶未没¶
<pb:KR2k0071_WYG_002-36b>¶
也若蘇郡之獨當東面不僅呉淞江劉家七鴉等港傾¶
泄為急其他諸涇浦亦當引注以濟旱潦今泥沙填閼¶
施力維艱司牧者將遂付之浩歎乎¶
<pb:KR2k0071_WYG_002-37a>¶
¶
<pb:KR2k0071_WYG_002-38a>¶
¶
<pb:KR2k0071_WYG_002-39a>¶
¶
<pb:KR2k0071_WYG_002-40a>¶
¶
<pb:KR2k0071_WYG_002-41a>¶
¶
<pb:KR2k0071_WYG_002-42a>¶
¶
<pb:KR2k0071_WYG_002-43a>¶
¶
<pb:KR2k0071_WYG_002-44a>¶
　　　沿江納潮洩水港浦圖説¶
長江自岷峨發源繇巴入峽經洞庭合彭蠡並達南畿¶
而涴水淮西諸水悉自西南順趨東北至炭渚髙資等¶
港乃丹徒之輿地兹書之所當敘也江遶鎮之西北二¶
境常蘇之北境湍流至白茆港以東為江海交㑹之衝¶
過此則東海臨焉其圖已見前矣江水亦以消息為潮¶
汐諸港口雖引納而常主洩洩江之水盡歸海若唯泥¶
沙易淤時賴疏㵸五代趙宋沿江俱置撩淺即國初亦¶
<pb:KR2k0071_WYG_002-44b>¶
重壩閘節宣今止舉通舟大道尚謀修浚之䇿而農田¶
水利幾置弗講并白茆要害漸成平陸可歎也亟繪此¶
圖以俟廟堂之碩畫¶
　¶
　¶
　¶
　¶
　呉中水利全書卷二¶
